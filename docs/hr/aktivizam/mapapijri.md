---
author: Vedran Miletić
---

# Mapapijri

## Motivacija

Sretnete li se s uređivanjem teksta na [Redditu](https://www.markdownguide.org/tools/reddit/), [Discordu](https://support.discord.com/hc/en-us/articles/210298617-Markdown-Text-101-Chat-Formatting-Bold-Italic-Underline-), [Notionu](https://www.notion.so/help/writing-and-editing-basics#markdown-&-shortcuts), [OpenStreetMapu](https://wiki.openstreetmap.org/wiki/Web_front_end#User_diaries), [StackOverflowu](https://stackoverflow.com/editing-help), [Slacku](https://api.slack.com/reference/surfaces/formatting), [GitHubu](https://docs.github.com/en/get-started/writing-on-github/getting-started-with-writing-and-formatting-on-github/basic-writing-and-formatting-syntax), [Ghostu](https://ghost.org/changelog/markdown/), [Google Colabu](https://colab.research.google.com/notebooks/markdown_guide.ipynb) ili nekom drugom popularnom alatu, lako ćete uočiti da im je sintaksa za oblikovanje teksta uvelike zajednička. Naime, [Markdown](https://daringfireball.net/projects/markdown/) je popularan [otvoreni format](https://en.wikipedia.org/wiki/Open_file_format) i već je nekoliko godina *de facto* standard za pisanje uređenih dokumenata korištenjem čistog teksta. Zahvaljujući otvorenosti, jednostavnosti, čitljivosti i proširivosti, za Markdown je razvijen [bogat skup biblioteka i aplikacija](https://github.com/topics/markdown) različite namjene te je u većini primjena zamijenio [manje poznate formate](https://en.wikipedia.org/wiki/Template:Document_markup_languages) kao što su [reStructuredText](https://en.wikipedia.org/wiki/ReStructuredText) i [AsciiDoc](https://en.wikipedia.org/wiki/AsciiDoc).

Markdown se, zahvaljajući svom ekosustavu, uspio nametnuti u brojnim područjima primjene, kao što su [izrada](https://statamic.com/) [web](https://getgrav.org/) [sjedišta](https://jamstack.org/generators/), [priprema](https://quarto.org/docs/presentations/revealjs/) [prezentacija](https://marp.app/), [pisanje](https://daux.io/) [dokumentacije](https://squidfunk.github.io/mkdocs-material/), [slaganje](https://github.com/brentthorne/posterdown) [postera](https://github.com/patrick-kidger/mkposters) i [stvaranje znanstvenih radova](https://jaantollander.com/post/scientific-writing-with-markdown/). Naposlijetku, zahvaljujući alatima kao što je [Pandoc](https://pandoc.org/), moguće je iz jednostavnog čistog teksta dobiti oblikovan izlaz za objavu na webu i za tisak, a zahvaljujući alatima kao što [HackMD](https://hackmd.io/), moguće je suradničko uređivanje dokumenata u stvarnom vremenu. [Zettlr](https://zettlr.com/) je pokazao kako uređivanje Markdowna može biti jednostavno, brzo i svestrano, dok programeri mogu nastaviti koristiti [Visual Studio Code](https://code.visualstudio.com/) obzirom da integrira napredne mogućnosti [uređivanja Markdowna](https://code.visualstudio.com/Docs/languages/markdown) već u osnovnom paketu.

LaTeX u svojih gotovo četiri desetljeća postojanja nije uspio pridobiti većinu korisnika van prirodnih znanosti, prvenstveno zahvaljujući gotvo istovremenom rastu popularnosti [WYSIWYG](https://en.wikipedia.org/wiki/WYSIWYG) uređivača teksta kao što su Microsoft Word, [LibreOffice Writer](https://www.libreoffice.org/discover/writer/) i Google Docs. Rastom značaja weba u svakodnevnom radu, relativnim neuspjehom MathML-a na webu i posljedičnim korištenjem [MathJaxa](https://www.mathjax.org/) i [KaTeX-a](https://katex.org/), LaTeX je postao *de facto* standard za pisanje matematičkih izraza svugdje. Modernizacija nije zaobišla njegove temelje pa je tijekom 2000-ih [XeTeX](https://xetex.sourceforge.net/) donio podršku za Unicode, [LuaTeX](https://www.luatex.org/) podršku za skriptiranje, a nastavlja se i danas kroz projekte kao što je [Tectonic](https://tectonic-typesetting.github.io/). Suvremeni Markdown preuzima najbolje od LaTeX-a: moćnu tehnologiju za digitalno izdavaštvo razvijenu tijekom četiri destljeća i *de facto* standardni način pisanja matematičkih izraza, dok način pisanje svega ostalog u dokumentu značajno pojednostavljuje.

## Ciljevi

Općeniti je cilj skupine Mapapijri je pomoći članovima akademske zajednice i njihovim suradnicima iz industrije da uspješnije koriste mogućnosti Markdowna u svim područjima njegove primjene. Speficičan je cilj pomoći studentima na svim razinama studija da uspješno koriste Markdown u pisanju seminarskih, završnih, diplomskih, doktorskih, znanstvenih i stručnih radova, kao i za izradu postera i prezentacija.

## Aktivnosti

- [Zettlr workshop](../../en/tutorials/zettlr.md)
- [Korištenje Pandocovog dijalekta Markdowna za pisanje završnih i diplomskih radova](../nastava/radovi/preporuke.md)
- [Zašto i kako izraditi web sjedište istraživačke grupe (predavanje)](../prezentacije/2023-12-28-zasto-i-kako-izraditi-web-sjediste-istrazivacke-grupe.md)
- [Izradite svoj web u 4 sata! (radionica)](../prezentacije/2024-04-24-radionica-izradite-svoj-web-u-4-sata.md)

## Sudionici i njihovi interesi

- [Karlo Babić](https://karlo.observer/) (interesi: [Obsidian](https://obsidian.md/), [Jamstack](https://jamstack.org/), [GitHub Pages](https://pages.github.com/))
- [Dejan Ljubobratović](https://www.rec.hr/) (interesi: [R Markdown](https://rmarkdown.rstudio.com/), [Jupyter Notebook](https://jupyter-notebook.readthedocs.io/), [Jupyter Book](https://jupyterbook.org/))
- [Vedran](https://vedran.miletic.net/) [Miletić](https://www.miletic.net/) (interesi: [Pandoc](https://pandoc.org/), [ConTeXt](https://wiki.contextgarden.net/), [MkDocs](https://www.mkdocs.org/))
- [Milan Petrović](https://milanxpetrovic.github.io/) (interesi: [LaTeX](https://www.latex-project.org/), [Jekyll](https://jekyllrb.com/), [Docusaurus](https://docusaurus.io/))
- [Matea Turalija](https://mateaturalija.github.io/) (interesi: [LaTeX](https://www.latex-project.org/), [HackMD](https://hackmd.io/), [MkDocs](https://www.mkdocs.org/))

## Kontakt

- [Poveznica za prijavu u grupu na Telegramu](https://t.me/+qHedXt0OXm4yMzc8)
