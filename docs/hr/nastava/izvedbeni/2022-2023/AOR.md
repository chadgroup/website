SVEUČILIŠTE U RIJECI  
FAKULTET INFORMATIKE I DIGITALNIH TEHNOLOGIJA  
Ulica Radmile Matejčić 2, Rijeka  
Akademska godina 2022./2023.

# ARHITEKTURA I ORGANIZACIJA RAČUNALA

## OSNOVNI PODACI O PREDMETU

Naziv predmeta: Arhitektura i organizacija računala  
Studijski program: Sveučilišni prijediplomski studij informatike  
Status predmeta: **obvezatan**/izborni  
Semestar: 2.  
Bodovna vrijednost i način izvođenja nastave:

- ECTS koeficijent opterećenosti studenata: 5
- Broj sati (P+V+S): 30+30+0

Nositelj predmeta: prof. dr. sc. Ivo Ipšić  
E-mail: <ivoi@inf.uniri.hr>  
Ured: O-514  
Vrijeme konzultacija: četvrtkom 9:00-10:00

Asistent: Matea Turalija  
E-mail: <matea.turalija@inf.uniri.hr>  
Ured: O-410  
Vrijeme konzultacija: četvrtkom 12:00-13:00, najaviti se prije e-mailom

## DETALJNI OPIS PREDMETA

### Ciljevi predmeta

Cilj predmeta je upoznati studente sa osnovama organizacije računalnih sustava i osnovnim konceptima djelovanja računalnih sustava.

### Uvjeti za upis predmeta

Nema uvjeta za upis predmeta.

### Očekivani ishodi učenja za predmet

Očekuje se da nakon izvršavanja svih programom predviđenih obveza studenti budu sposobni:

I1. Analizirati način rada procesora i procesorskih instrukcija.  
I2. Analizirati principe rada različitih arhitektura RISC i CISC procesora.  
I3. Procijeniti performanse računala i utjecaj arhitekture računala na njegove performanse.  
I4. Kritički argumentirati predloženu optimalnu konfiguraciju s obzirom na performanse i cijenu.  
I5. Odabrati programsko rješenje za efikasno izvršavanje procesorskih instrukcija.  
I6. Prilagoditi programsko rješenje karakteristikama funkcijskih komponenti računala.  
I7. Napisati jednostavne programe u zbirnom jeziku.

### Sadržaj predmeta

- Kodiranje informacija u digitalnim sustavima. Booleova algebra. Logički sklopovi.
- Klasifikacija arhitektura računala. Model von Neumannova računala. Građa jednostavnog mikroprocesora: upravljačka jedinica, aritmetičko–logička jedinica.
- Izvršavanje instrukcija pojednostavljenog modela mikroprocesora. Mikroprogramirana i sklopovska upravljačka jedinica. Protočna arhitektura procesora MIPS.
- Memorijski sustavi. Priručna memorija. Virtualna memorija.
- Analiza performansi računala. Ulazno-izlazni sustavi računala. Obrada prekida i iznimaka. Višejezgreni i grafički procesori.

### Vrsta izvođenja nastave

- [x] predavanja
- [ ] seminari i radionice
- [x] vježbe
- [x] obrazovanje na daljinu
- [ ] terenska nastava
- [x] samostalni zadaci
- [ ] multimedija i mreža
- [ ] laboratorij
- [ ] mentorski rad
- [ ] ostalo ___________________

### Komentari

Nastava se izvodi kombinirajući rad u učionici, rad u računalnom laboratoriju te individualni rad izvan učionice, uz primjenu sustava za udaljeno učenje. Studenti će kod upisa kolegija biti upućeni na korištenje sustava za udaljeno učenje.

### Obavezna literatura (u trenutku prijave prijedloga studijskog programa)

1. S. Ribarić. Građa računala. (Algebra d.o.o., 2011).
1. J. L. Hennessy, D. A. Patterson. Computer Organization and Design MIPS Edition: The Hardware/Software Interface. (Morgan Kaufmann, 2014).
1. Skripte, prezentacije i ostali materijali za učenje dostupni u e-kolegiju.

### Dopunska literatura (u trenutku prijave prijedloga studijskog programa)

1. U. Peruško, V. Glavinić Digitalni sustavi. (Školska knjiga, 2000).

### Načini praćenja kvalitete koji osiguravaju stjecanje izlaznih znanja, vještina i kompetencija

Predviđa se periodičko provođenje evaluacije s ciljem osiguranja i kontinuiranog unapređenja kvalitete nastave i studijskog programa (u okviru aktivnosti Odbora za upravljanje i unapređenje kvalitete Fakulteta informatike i digitalnih tehnologija). U zadnjem tjednu nastave provodit će se anonimna evaluacija kvalitete održane nastave od strane studenata. Provest će se i analiza uspješnosti studenata na predmetu (postotak studenata koji su položili predmet i prosjek njihovih ocjena).

### Mogućnost izvođenja na stranom jeziku

Nema.

## OBVEZE, PRAĆENJE RADA I VREDNOVANJE STUDENATA

| VRSTA AKTIVNOSTI | ECTS | ECTS -- PRAKTIČNI RAD | ISHODI UČENJA | SPECIFIČNA AKTIVNOST | METODA PROCJENJIVANJA | BODOVI MAX. |
| ---------------- | ---- | --------------------- | ------------- | -------------------- | --------------------- | ----------- |
| Pohađanje nastave | 2 | 1 | I1--I7 | Prisutnost studenata | Evidencija | 0 |
|   |   |   |   | Korištenje sustava za učenje Merlin | Provjera podataka u sustavu | 0 |
| Aktivnost u nastavi | 0,5 | 0,5 | I1--I7 | Rješavanje problemskih zadataka | Vrednovanje točnosti i potpunosti | 5* |
| Kontinuirana provjera znanja | 0,5 | 0,5 | I1--I3 | Online provjera znanja (6 domaćih zadaća) | 0-5 bodova po zadaći ovisno o stupnju točnosti i potpunosti | 30 |
|   | 0,5 | 0 | I3--I4 | Online kviz | Vrednovanje točnosti i potpunosti | 10 |
|   | 0,5 | 0,5 | I5--I6 | Kolokvij | Vrednovanje točnosti i potpunosti | 30 |
| Završni ispit | 1 | 1 | I7 | Pismeni ispit | Vrednovanje točnosti i potpunosti | 30 |
| **UKUPNO** | **5** | **3,5** |   |   |   | **100** |

Napomena: Bodovi označeni zvjezdicom (\*) predstavljaju dodatne bodove skupljene tijekom semestra. Dodatni bodovi ne mogu povećati broj ostvarenih bodova tijekom semestra iznad maksimalnih 70.

### Obveze i vrednovanje studenata

#### 1. Pohađanje nastave

Studenti su dužni redovito pratiti aktivnosti predmeta u okviru sustava za udaljeno učenje Merlin ([moodle.srce.hr](https://moodle.srce.hr/)) i pohađati nastavu kada se odvija u obliku predavanja i vježbi. Ova aktivnost ne nosi ocjenske bodove no može se koristiti za dodjelu do 2 dodatna nagradna ocjenska boda pojedinim studentima.

#### 2. Aktivnosti u nastavi

Rješavanjem problemskih zadataka na vježbama moguće je ostvariti do 5 dodatnih ocjenskih bodova tijekom semestra. Dodatni bodovi ne mogu povećati broj ostvarenih bodova tijekom semestra iznad maksimalnih 70.

#### 3. Kontinuirana provjera znanja

Tijekom semestra studenti rješavaju 6 domaćih zadaća online preko sustava Merlin, koje ukupno nose 3 bodova (svaka zadaća po 5 bodova). Organizirat će se jedan online kviz koji uključuje teorijske sadržaje i problemske zadatke s vježbi. Kviz nosi maksimalno 10 bodova. Tijekom semestra piše se kolokvij koji uključuje teorijske sadržaje i problemske zadatke s vježbi i nosi maksimalno 30 bodova. Navedene aktivnosti nemaju prag prolaznosti.

#### 4. Završni ispit

Na završnom pismenom ispitu studenti rješavaju problemske i programske zadatke u zbirnom jeziku. Završni ispit nosi maksimalno 30 ocjenskih bodova, a smatra se položenim samo ako na njemu student postigne minimalno 50%-ni uspjeh (ispitni prag je 50% uspješne riješenosti odnosno ostvarenih 15/30 bodova)

### Ocjenjivanje

Kontinuiranim radom tijekom semestra na prethodno opisani način studenti mogu ostvariti najviše 70 ocjenskih bodova, a da bi mogli pristupiti završnom ispitu moraju ostvarili 50% i više bodova (minimalno 35).

Studenti koji su skupili najmanje 35 ocjenskih bodova, mogu pristupiti završnom ispitu.

Ukoliko je završni ispit prolazan, skupljeni bodovi će se pribrojati prethodnima i prema ukupnom rezultatu formirati će se pripadajuća ocjena. U suprotnom, student ima pravo pristupa završnom ispitu još 2 puta (ukupno do 3 puta).

#### Konačna ocjena

Donosi se na osnovu zbroja svih bodova prikupljenih tijekom izvođenja nastave prema sljedećoj skali:

- A -- 90%--100% (ekvivalent: izvrstan 5)
- B -- 75%--89,9% (ekvivalent: vrlo dobar 4)
- C -- 60%--74,9% (ekvivalent: dobar 3)
- D -- 50%--59,9% (ekvivalent: dovoljan 2)
- F -- 0%--49,9% (ekvivalent: nedovoljan 1)

### Ispitni rokovi

Redoviti:

- 16\. lipnja 2023.
- 30\. lipnja 2023.

Izvanredni:

- 1\. rujna 2023.
- 15\. rujna 2023.

## RASPORED NASTAVE -- ljetni (1.) semestar ak. godine 2022./2023.

Nastava će se na predmetu odvijati u zimskom semestru prema sljedećem rasporedu:

- predavanja: srijedom od 10:00 do 11:30 u O-028
- vježbe: petkom od 14:00 do 15:30 i od 16:00 do 17:30 u O-S32

| Tj. | Datum | Vrijeme | Prostor | Tema | Nastava | Izvođač |
| --- | ----- | ------- | ------- | ---- | ------- | ------- |
| 1. | 9. 3. 2023. | 10:00--11:30 | O-028 | Uvod / Kodiranje informacija u digitalnim sustavima | P1 | prof. dr. sc. Ivo Ipšić |
| 1. | 9. 3. 2023. | 14:00--17:30 | O-S32 | Uvod / Kodiranje informacija u digitalnim sustavima | V1 | Matea Turalija |
| 2. | 16. 3. 2023. | 10:00--11:30 | O-028 | Booleova algebra | P2 | prof. dr. sc. Ivo Ipšić |
| 2. | 16. 3. 2023. | 14:00--17:30 | O-S32 | Booleova algebra | V2 | Matea Turalija |
| 3. | 23. 3. 2023. | 10:00--11:30 | O-028 | Logičke funkcije / Kombinacijski logički sklopovi | P3 | prof. dr. sc. Ivo Ipšić |
| 3. | 23. 3. 2023. | 14:00--17:30 | O-S32 | Prikaz logičkih funkcija / *1. domaća zadaća* | V3 | Matea Turalija |
| 4. | 30. 3. 2023. | 10:00--11:30 | O-028 | Slijedni logički sklopovi | P4 | prof. dr. sc. Ivo Ipšić |
| 4. | 30. 3. 2023. | 14:00--17:30 | O-S32 | Slijedni logički sklopovi | V4 | Matea Turalija |
| 5. | 6. 4. 2023. | 10:00--11:30 | O-028 | Arhitektura jednostavnog procesora Pojednostavnjeni modeli CISC i RISC procesora | P5 | prof. dr. sc. Ivo Ipšić |
| 5. | 6. 4. 2023. | 14:00--17:30 | O-S32 | Arhitektura jednostavnog procesora / *2. domaća zadaća* | V5 | Matea Turalija |
| 6. | 13. 4. 2023. | 10:00--11:30 | O-028 | Zbirni jezik | P6 | prof. dr. sc. Ivo Ipšić |
| 6. | 13. 4. 2023. | 14:00--17:30 | O-S32 | Skup instrukcija arhitekture MIPS / *Provjera znanja (kviz)* | V6 | Matea Turalija |
| 7. | 20. 4. 2023. | 10:00--11:30 | O-028 | Načini adresiranja MIPS procesora / Primjeri programa za MIPS | P7 | prof. dr. sc. Ivo Ipšić |
| 7. | 20. 4. 2023. | 14:00--17:30 | O-S32 | Skup instrukcija arhitekture MIPS / *3. domaća zadaća* | V7 | Matea Turalija |
| 8. | 27. 4. 2023. | 10:00--11:30| O-028 | Upravljački sklop procesora | P8 | prof. dr. sc. Ivo Ipšić |
| 8. | 27. 4. 2023. | 14:00--17:30 | O-S32 | Izvršavanje instrukcija mikroprocesora MIPS | V8 | Matea Turalija |
| 9. | 4. 5. 2023. | 10:00--11:30 | O-028 | Aritmetičko-logička jedinica | P9 | prof. dr. sc. Ivo Ipšić |
| 9. | 4. 5. 2023. | 14:00--17:30 | O-S32 | Primjeri programa za MIPS: grananje i petlje / *4. domaća zadaća* | V9 | Matea Turalija |
| 10. | 11. 5. 2023. | 10:00--11:30 | O-028 | Protočna arhitektura procesora MIPS | P10 | prof. dr. sc. Ivo Ipšić |
| 10. | 11. 5. 2023. | 14:00--17:30 | O-S32 | Primjeri programa za MIPS: jednostavni pozivi funkcija | V10 | Matea Turalija |
| 11. | 18. 5. 2023. | 10:00--11:30 | O-028 | Memorijska hijerarhija računala | P11 | prof. dr. sc. Ivo Ipšić |
| 11. | 18. 5. 2023. | 14:00--17:30 | O-S32 | *Kolokvij* / *5. domaća zadaća* | V11 | Matea Turalija |
| 12. | 20. 5. 2023. | 10:00--11:30 | O-028 | Memorijska hijerarhija (priručna memorija) | P12 | prof. dr. sc. Ivo Ipšić |
| 12. | 20. 5. 2023. | 14:00--17:30 | O-S32 | Memorijska hijerarhija | V12 | Matea Turalija |
| 13. | 25. 5. 2023. | 10:00--11:30 | O-028 | Memorijska hijerarhija (virtualna memorija) | P13 | prof. dr. sc. Ivo Ipšić |
| 13. | 25. 5. 2023. | 14:00--17:30 | O-S32 | Memorijska hijerarhija | V13 | Matea Turalija |
| 14. | 1. 6. 2023. | 10:00--11:30 | O-028 | Ulazno-izlazni sustav | P14 | prof. dr. sc. Ivo Ipšić |
| 14. | 1. 6. 2023. | 14:00--17:30 | O-S32 | Protočnost / *6. domaća zadaća* | V14 | Matea Turalija |
| 15. | 15. 6. 2023. | 10:00--11:30 | O-028 | Višeprocesorski sustavi | P15 | prof. dr. sc. Ivo Ipšić |
| 15. | 15. 6. 2023. | 14:00--17:30 | O-S32 | Priprema za završni ispit | V15 | Matea Turalija |

P -- predavanja  
V -- vježbe

Napomena: Moguće su manje izmjene rasporeda nastave i održavanja nastave online. Za nove verzije rasporeda potrebno je pratiti obavijesti u e-kolegiju.
