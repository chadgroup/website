SVEUČILIŠTE U RIJECI  
FAKULTET INFORMATIKE I DIGITALNIH TEHNOLOGIJA  
Ulica Radmile Matejčić 2, Rijeka  
Akademska godina 2023./2024.

# RAČUNALNE MREŽE

## OSNOVNI PODACI O PREDMETU

Naziv predmeta: Računalne mreže  
Studijski program: Sveučilišni prijediplomski studij Informatika  
Status predmeta: **obvezatan**/izborni  
Semestar: 3.  
Bodovna vrijednost i način izvođenja nastave:

- ECTS koeficijent opterećenosti studenata: 5
- Broj sati (P+V+S): 30+30+0

Nositelj predmeta: doc. dr. sc. Vedran Miletić (zamjena)  
E-mail: <vmiletic@inf.uniri.hr> (zamjena)  
Ured: O-520  
Vrijeme konzultacija: Srijedom od 14:00 do 16:00 uz prethodni dogovor e-mailom

Asistent:  
E-mail:  
Ured:  
Vrijeme konzultacija:

## DETALJNI OPIS PREDMETA

### Ciljevi predmeta

Cilj je predmeta usvajanje temeljnih znanja o računalnim mrežama, internetu, mrežnim aplikacijama i protokolima te vještina korištenja istih.

### Uvjeti za upis predmeta

Položen predmet Osnove informatike.

### Očekivani ishodi učenja za predmet

Očekuje se da nakon izvršavanja svih programom predviđenih obveza studenti budu sposobni:

I1. Klasificirati i usporediti referentne modele arhitekture mrežnih računalnih sustava i navesti ulogu svakoj pojedinog sloja unutar referentnih modela.  
I2. Objasniti način rada odabranih usluga i protokola pojedinih slojeva referentnih modela arhitekture mreža.  
I3. Analizirati važnije internetske protokole korištenjem dokumentacije protokola i softverskih alata.  
I4. Navesti izazove u domeni sigurnosti računalnih mreža i opisati rješenja koja odgovaraju na te izazove.  
I5. Primijeniti protokole internetskog aplikacijskog sloja korištenjem odgovarajućih softverskih alata.  
I6. Prepoznati i izraziti trendove razvoja informacijsko-komunikacijske tehnologije u domeni računalnih mreža.

### Sadržaj predmeta

- Osnovni pojmovi računalnih mreža i interneta. Rub i jezgra mreže. Osnovna svojstva mreža. Povijest razvoja umrežavanja računala i interneta.
- Aplikacijski sloj. Web. Elektronička pošta. Sustav imena domena. Peer-to-peer aplikacije. Programiranje mrežnih aplikacija.
- Transportni sloj. Multipleksiranje i demultipleksiranje. Prijenos podataka bez uspostave veze. Pouzdani prijenos podataka. Prijenos podataka s uspostavom veze. Upravljanje zagušenjem.
- Mrežni sloj. Virtualni krug i datagram. Usmjerivač. Prosljeđivanje paketa i adresiranje na internetu. Usmjeravanje. Broadcast i multicast.
- Sloj veze podataka. Raspoznavanje i ispravak pogrešaka. Veze i protokoli višestrukog pristupa. Preklopnici i lokalne mreže.
- Bežične i mobilne mreže. Bežične veze. Bežične lokalne mreže. Pristup internetu putem mobilne mreže. Mobilnost.

### Vrsta izvođenja nastave

- [x] predavanja
- [ ] seminari i radionice
- [x] vježbe
- [x] obrazovanje na daljinu
- [ ] terenska nastava
- [x] samostalni zadaci
- [ ] multimedija i mreža
- [x] laboratorij
- [ ] mentorski rad
- [ ] ostalo ___________________

### Komentari

Nastava se izvodi kombinirajući rad u učionici i računalnom laboratoriju uz primjenu sustava za udaljeno učenje. Studenti će kod upisa kolegija biti upućeni na korištenje sustava za udaljeno učenje.

### Obavezna literatura (u trenutku prijave prijedloga studijskog programa)

1. Kurose, J. F. & Ross, K. W. Computer networking: a top-down approach. (Pearson, 2013).
1. Peterson, L. L. & Davie, B. S. Computer networks: a systems approach. (Morgan Kaufmann, 2012).
1. Skripte, prezentacije i ostali materijali za učenje dostupni u e-kolegiju.

### Dopunska literatura (u trenutku prijave prijedloga studijskog programa)

1. Bažant, A., Gledec, G., Ilić, Ž., Ježić, G., Kos, M., Kunštić, M., Lovrek, I., Matijašević, M., Mikac, B. & Sinković, V. Osnovne arhitekture mreža. (Element, 2014).
1. Halsall, F. Computer networking and the Internet. (Addison-Wesley, 2006).
1. Tanenbaum, A. S. & Wetherall, D. Computer networks. (Pearson/Prentice Hall, 2011).
1. Sterbenz, J. P. G. & Touch, J. D. High speed networking: a systematic approach to high-bandwidth low-latency communication. (Wiley, 2001).
1. Comer, D. Computer networks and Internets. (Pearson, 2015).
1. Comer, D. Internetworking with TCP/IP. (Pearson/Prentice Hall, 2013).

### Načini praćenja kvalitete koji osiguravaju stjecanje izlaznih znanja, vještina i kompetencija

Predviđa se periodičko provođenje evaluacije s ciljem osiguranja i kontinuiranog unapređenja kvalitete nastave i studijskog programa (u okviru aktivnosti Odbora za upravljanje i unapređenje kvalitete Fakulteta informatike i digitalnih tehnologija). U zadnjem tjednu nastave provodit će se anonimna evaluacija kvalitete održane nastave od strane studenata. Provest će se i analiza uspješnosti studenata na predmetu (postotak studenata koji su položili predmet i prosjek njihovih ocjena).

### Mogućnost izvođenja na stranom jeziku

Nema.

## OBVEZE, PRAĆENJE RADA I VREDNOVANJE STUDENATA

| VRSTA AKTIVNOSTI | ECTS | ECTS -- PRAKTIČNI RAD | ISHODI UČENJA | SPECIFIČNA AKTIVNOST | METODA PROCJENJIVANJA | BODOVI MAX. |
| ---------------- | ---- | --------------------- | ------------- | -------------------- | --------------------- | ----------- |
| Pohađanje nastave | 2 | 1 | I1--I6 | Prisutnost studenata i odgovaranje na pitanja nastavnika | Popisivanje (evidencija), Kahoot! | 0 |
| Eksperimentalni rad | 1 | 1 | I3, I5 | Deset laboratorijskih vježbi | Ovisno o stupnju točnosti i potpunosti | 40 |
| Kontinuirana provjera znanja | 1 | 0,5 | I3, I5 | Dvije domaće zadaće | Ovisno o stupnju točnosti i potpunosti | 10 |
|   |   |   | I1, I2, I4, I6 | Test na Merlinu | Ovisno o stupnju točnosti i potpunosti; pogrešni odgovori na pitanja višestrukog izbora donose negativne bodove | 20 |
| Završni ispit | 1 | 0 | I1, I2, I4, I6 | Test na Merlinu | Ovisno o stupnju točnosti i potpunosti; pogrešni odgovori na pitanja višestrukog izbora donose negativne bodove | 30 |
| **UKUPNO** | **5** | **3,5** |   |   |   | **100** |

### Obveze i vrednovanje studenata

#### 1. Pohađanje nastave

Nastava se odvija prema mješovitom modelu u kombinaciji klasične nastave u učionici i online nastave uz pomoć sustava za e-učenje prema rasporedu koji je prikazan je tablicom u nastavku. Studenti su dužni koristiti sustav za e-učenje Merlin ([moodle.srce.hr/2023-2024/](https://moodle.srce.hr/2023-2024/)) gdje će se objavljivati informacije o predmetu, materijali za učenje, zadaci za vježbu, zadaci za domaće zadaće te obavijesti vezane za izvođenje nastave (putem foruma *Obavijesti*).

Studenti koji studiraju u punoj nastavnoj satnici dužni su redovito pohađati nastavu, aktivno sudjelovati tijekom nastave te izvršavati aktivnosti predmeta u okviru sustava Merlin koje će nastavnici najavljivati putem foruma.

#### 2. Eksperimentalni rad

Tijekom semestra bit će održano deset laboratorijskih vježbi koje će uključivati korištenje simulatora mreže, emulatora mreže te poslužiteljskih, klijentskih i pomoćnih aplikacija za izvođenje eksperimenata iz područja računalnih mreža na računalu prema danim uputama. Laboratorijske vježbe se izvode tako da student unaprijed dobiva nastavne materijale i zadatke za samostalnu pripremu putem sustava za e-učenje te dolazi pripremljen na laboratorijsku vježbu. Na početku laboratorijske vježbe rješava kviz s pitanjima i zadacima iz materijala koje je dobio za samostalnu pripremu. Ako je kviz prolazan (prag je 50% uspješno odgovorenih pitanja i riješenih zadataka), student preuzima zadatke laboratorijske vježbe, rješava ih i predaje njihova rješenja koja se ocjenjuju. Student će rješavanjem zadanih zadataka na svakoj laboratorijskoj vježbi moći skupiti maksimalno 4 boda, dakle ukupno na svih deset laboratorijskih vježbi maksimalno 40 bodova.

U zadnjem će tjednu studentima koji nisu predali rješenja zadanih zadataka na nekoj od laboratorijskih vježbi biti dana mogućnost nadoknade jedne laboratorijske vježbe.

#### 3. Kontinuirana provjera znanja

**Domaće zadaće.** Tijekom semestra bit će održane dvije auditorne vježbe i nakon svake od njih bit će zadana domaća zadaća. Student će nakon zadavanja svake od zadaća imati dva tjedna da preda rješenje i pritom će po zadaći moći skupiti maksimalno 5 bodova, što nosi ukupno maksimalno 10 bodova.

**Test.** Tijekom semestra pisat će se test na Merlinu koji će uključivati pitanja i zadatke iz dijela gradiva predavanja i na njemu će student moći skupiti maksimalno 20 bodova. Pogrešni odgovori na pitanja višestrukog izbora donose negativne bodove.

#### 4. Završni ispit

Završni ispit je test na Merlinu koji uključuje pitanja i zadatke iz čitavog gradiva predavanja i na njemu će student moći skupiti maksimalno 30 bodova. Pogrešni odgovori na pitanja višestrukog izbora donose negativne bodove.

Završni ispit se smatra položenim samo ako na njemu student postigne minimalno 50%-tni uspjeh (ispitni prag je 50% uspješno riješenih zadataka).

### Obveze i vrednovanje studenata -- prilagođena nastavna satnica

#### 1. Pohađanje nastave i aktivnosti u nastavi

Nastava se odvija prema mješovitom modelu u kombinaciji klasične nastave u učionici i online nastave uz pomoć sustava za e-učenje prema rasporedu koji je prikazan je tablicom u nastavku. Studenti su dužni koristiti sustav za e-učenje Merlin ([moodle.srce.hr/2023-2024/](https://moodle.srce.hr/2023-2024/)) gdje će se objavljivati informacije o predmetu, materijali za učenje, zadaci za vježbu, zadaci za domaće zadaće te obavijesti vezane za izvođenje nastave (putem foruma *Obavijesti*).

Studenti koji studiraju u sklopu prilagođene nastavne satnice mogu izostati s najviše 50% sati nastave (predavanja i vježbi), a dužni su aktivno sudjelovati tijekom nastave (u učionici ili online) te izvršavati aktivnosti predmeta u okviru sustava Merlin koje će nastavnici najavljivati putem foruma.

#### 2. Obveze i aktivnosti vrednovanja

Obveze i vrednovanje studenata koji studiraju u sklopu prilagođene nastavne satnice, jednake su onima studenata koji studiraju u sklopu pune nastavne satnice.

### Ocjenjivanje

Kontinuiranim radom tijekom semestra na prethodno opisani način studenti mogu ostvariti najviše 70 ocjenskih bodova, a da bi mogli pristupiti završnom ispitu moraju ostvarili 50% i više bodova (minimalno 35).

Završni ispit nosi udio od maksimalno 30 ocjenskih bodova, a smatra se položenim samo ako na njemu student postigne minimalno 50%-ni uspjeh (ispitni prag je 50% uspješno riješenih zadataka).

Ukoliko je završni ispit prolazan, skupljeni bodovi će se pribrojati prethodnima i prema ukupnom rezultatu formirati će se pripadajuća ocjena. U suprotnom, student ima pravo pristupa završnom ispitu još 2 puta (ukupno do 3 puta).

#### Konačna ocjena

Donosi se na osnovu zbroja svih bodova prikupljenih tijekom izvođenja nastave prema sljedećoj skali:

- A -- 90%--100% (ekvivalent: izvrstan 5)
- B -- 75%--89,9% (ekvivalent: vrlo dobar 4)
- C -- 60%--74,9% (ekvivalent: dobar 3)
- D -- 50%--59,9% (ekvivalent: dovoljan 2)
- F -- 0%--49,9% (ekvivalent: nedovoljan 1)

### Ispitni rokovi

Redoviti:

- 2\. veljače 2024.
- 16\. veljače 2024.

Izvanredni:

- 22\. ožujka 2024.
- 6\. rujna 2024.

## RASPORED NASTAVE -- zimski (I.) semestar ak. god. 2023./2024.

Nastava će se na predmetu odvijati u zimskom semestru prema sljedećem rasporedu:

- predavanja: srijedom od 8:15 do 9:45 u O-028
- vježbe: petkom od 14:00 do 15:30 i od 16:00 do 17:30 u O-366

| Tj. | Datum | Vrijeme | Prostor | Tema | Nastava | Izvođač |
| --- | ----- | ------- | ------- | ---- | ------- | ------- |
| 1. | 4. 10. 2023. | 8:15--9:45 | O-028 | Uvodne informacije o kolegiju. Osnovni pojmovi računalnih mreža i interneta. Rub i jezgra mreže | P1 | doc. dr. sc. Vedran Miletić (zamjena) |
| 1. | 6. 10. 2023. | 14:00--17:30 | O-366 | Priprema radne okoline za vježbe na računalima studenata | V1 | doc. dr. sc. Vedran Miletić (zamjena) |
| 2. | 11. 10. 2023. | 8:15--9:45 | O-028 | Osnovna svojstva mreža. Povijest razvoja umrežavanja računala i interneta | P2 | doc. dr. sc. Vedran Miletić (zamjena) |
| 2. | 13. 10. 2023. | 14:00--17:30 | O-366 | *Auditorna vježba 1:* Analiza računalnih mreža (IMUNES/CORE) | V2 | doc. dr. sc. Vedran Miletić (zamjena) |
| 3. | 18. 10. 2023. | 8:15--9:45 | O-028 | Aplikacijski sloj. Web. Elektronička pošta | P3 | doc. dr. sc. Vedran Miletić (zamjena) |
| 3. | 20. 10. 2023. | 14:00--17:30 | O-366 | Instalacija softvera za vježbe na računalima studenata | V3 | doc. dr. sc. Vedran Miletić (zamjena) |
| 4. | 25. 10. 2023. | 8:15--9:45 | O-028 | Sustav imena domena. Peer-to-peer aplikacije. Programiranje mrežnih aplikacija | P4 | doc. dr. sc. Vedran Miletić (zamjena) |
| 4. | 27. 10. 2023. | 14:00--17:30 | O-366 | *Laboratorijska vježba 1:* Snimanje i pregledavanje mrežnog prometa (Wireshark) | V4 | doc. dr. sc. Vedran Miletić (zamjena) |
| 5. | 3. 11. 2023. | 14:00--17:30 | O-366 | *Laboratorijska vježba 2:* Komunikacija HTTP klijenta i poslužitelja, obrada HTTP zahtjeva i stvaranje odgovora (cURL, PHP) | V5 | doc. dr. sc. Vedran Miletić (zamjena) |
| 6. | 8. 11. 2023. | 8:15--9:45 | O-028 | Transportni sloj. Multipleksiranje i demultipleksiranje. Prijenos podataka bez uspostave veze | P5 | doc. dr. sc. Vedran Miletić (zamjena) |
| 6. | 11. 11. 2023. | 14:00--17:30 | O-366 | *Laboratorijska vježba 3:* Slanje podataka i postavljanje datoteka putem HTTP-a, višejezičnost, kodiranje i komprimiranje sadržaja u HTTP-u (cURL, PHP) | V6 | doc. dr. sc. Vedran Miletić (zamjena) |
| 7. | 15. 11. 2023. | 8:15--9:45 | O-028 | Pouzdani prijenos podataka. Prijenos podataka s uspostavom veze | P6 | doc. dr. sc. Vedran Miletić (zamjena) |
| 7. | 18. 11. 2023. | 14:00--17:30 | O-366 | *Laboratorijska vježba 4:* HTTP autentifikacija, postavljanje i obrada kolačića (cURL, PHP) | V7 | doc. dr. sc. Vedran Miletić (zamjena) |
| 8. | 22. 11. 2023. | 8:15--9:45 | O-028 | Upravljanje zagušenjem. Mrežni sloj. Virtualni krug i datagram | P7 | doc. dr. sc. Vedran Miletić (zamjena) |
| 8. | 24. 11. 2023. | 14:00--17:30 | O-366 | *Auditorna vježba 2:* Implementacija API-ja korištenjem HTTP metoda (cURL, PHP) | V8 | doc. dr. sc. Vedran Miletić (zamjena) |
| 9. | 29. 11. 2023. | 8:15--9:45 | O-028 | Usmjerivač. Prosljeđivanje paketa i adresiranje na internetu | P8 | doc. dr. sc. Vedran Miletić (zamjena) |
| 9. | 1. 12. 2023. | 14:00--17:30 | O-366 | *Laboratorijska vježba 5:* Stvaranje podmreža (IMUNES/CORE) | V9 | doc. dr. sc. Vedran Miletić (zamjena) |
| 10. | 6. 12. 2023. | 8:15--9:45 |   | **Test na Merlinu** | P9 | doc. dr. sc. Vedran Miletić (zamjena) |
| 10. | 8. 12. 2023. | 14:00--17:30 | O-366 | *Laboratorijska vježba 6:* Prevođenje mrežnih adresa i filtriranje paketa vatrozidom na mrežnom sloju (IMUNES/CORE) | V10 | doc. dr. sc. Vedran Miletić (zamjena) |
| 11. | 13. 12. 2023. | 8:15--9:45 | O-028 | Unutardomensko usmjeravanje. Broadcast i multicast | P10 | doc. dr. sc. Vedran Miletić (zamjena) |
| 11. | 15. 12. 2023. | 14:00--17:30 | O-366 | *Laboratorijska vježba 7:* Konfiguracija svojstava podmreža i usmjeravanje (IMUNES/CORE) | V11 | doc. dr. sc. Vedran Miletić (zamjena) |
| 12. | 20. 12. 2023. | 8:15--9:45 | O-028 | Međudomensko usmjeravanje. Softverski definirano umrežavanje | P11 | doc. dr. sc. Vedran Miletić (zamjena) |
| 12. | 22. 12. 2023. | 14:00--17:30 | O-366 | *Laboratorijska vježba 8:* Dinamička dodjela mrežnih adresa (IMUNES/CORE) | V12 | doc. dr. sc. Vedran Miletić (zamjena) |
| 13. | 10. 1. 2024. | 8:15--9:45 | O-028 | Sloj veze podataka. Raspoznavanje i ispravak pogrešaka. Veze i protokoli višestrukog pristupa | P12 | doc. dr. sc. Vedran Miletić (zamjena) |
| 13. | 12. 1. 2024. | 14:00--17:30 | O-366 | *Laboratorijska vježba 9:* Premošćenje mrežnih adaptera i filtriranje okvira vatrozidom na veznom sloju (IMUNES/CORE) | V13 | doc. dr. sc. Vedran Miletić (zamjena) |
| 14. | 17. 1. 2024. | 8:15--9:45 | O-028 | Preklopnici i lokalne mreže. Mreže podatkovnih centara | P13 | doc. dr. sc. Vedran Miletić (zamjena) |
| 14. | 19. 1. 2024. | 14:00--17:30 | O-366 | *Laboratorijska vježba 10:* Mobilnost čvorova u bežičnim mrežama (IMUNES/CORE) | V14 | doc. dr. sc. Vedran Miletić (zamjena) |
| 15. | 24. 1. 2024. | 8:15--9:45 | O-028 | Bežične i mobilne mreže. Bežične veze. Bežične lokalne mreže | P14 | doc. dr. sc. Vedran Miletić (zamjena) |
| 15. | 26. 1. 2024. | 14:00--17:30 | O-366 | Nadoknada laboratorijske vježbe | V15 | doc. dr. sc. Vedran Miletić (zamjena) |
| 16. | 29. 1. 2024. | 8:15--9:45 | O-028 | Pristup internetu putem mobilne mreže. Mobilnost | P15 | doc. dr. sc. Vedran Miletić (zamjena) |

P -- predavanja  
V -- vježbe

Napomena: Moguće su izmjene rasporeda nastave. Za nove verzije rasporeda potrebno je pratiti obavijesti u e-kolegiju.
